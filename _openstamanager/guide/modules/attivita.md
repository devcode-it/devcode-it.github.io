---
title: Modulo Attività
---

# attivita

Il modulo **Attività** risulta essere una delle componenti fondamentali di OpenSTAManager, dedicata alla completa gestione delle attività di assistenza effettuata dai tecnici aziendali.

Questa sezione si contraddistingue, in particolare, per la possibilità di fissare in modo dinamico gli appuntamenti lavorativi e gestire contemporaneamente molteplici tecnici con le relative tariffe \(oraria, al km e sul diritto di chiamata\).

## Navigazione

Il modulo è raggiungibile attraverso il menu laterale del gestionale, sotto il link **Attività**.

## Caratteristiche

Questo modulo possiede 4 sotto-moduli, raggiungibili all'espansione del menu laterale e dedicati alla gestione di diverse caratteristiche delle attività:

* Tipi di attività
* Stati di attività
* Tecnici e tariffe
* Voci di servizio

E' inoltre presente un plugin nella sezione di modifica del modulo, **Impianti**, dedicato alla gestione della relazione dell'attività con l’impianto \(gestito dal modulo MyImpianti\) in cui viene eseguita.

## Particolarità

Il modulo presenta la possibilità di integrare/trasformare l'attività in una fattura.

E' possibile ottenere una visualizzazione grafica degli interventi attraverso il modulo **Dashboard**, che permette inoltre di filtrare in modo piuttosto avanzato i contenuti da mostrare.

E' inoltre disponibile, per gli utenti di tipo Tecnici, un sistema di sincronizzazione automatico della **Dashboard** con calendari esterni attraverso il sistema API ufficiale. Maggiori informazioni sono ottenibili cliccando sul nome dell'utente in alto a sinistra.


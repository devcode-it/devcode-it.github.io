---
title: Modifica articolo
---

# modifica

La sezione di modifica degli elementi del modulo segue il sistema standard del gestionale, necessitando il click sulla riga relativa al _record_ all'interno della tabella della schermata principale.

## Caratteristiche

Una volta all'interno di questa parte del sistema, il modulo **Articolo** permette di completare _tutte_ le informazioni che il gestionale supporta per gli articolo. In particolare, per permettere un maggiore senso logico nella navigazione dei dati, la sezione di modifica è suddivisa in vari raggruppamenti.

#### Dati dell'articolo

Il primo raggruppamento di informazioni sull'articolo consiste nell'insieme delle infomazioni basilari relative.

In particolare, attraverso questa sezione è possibile procedere alla modifica dei seguenti campi:

* Immagine
* Codice
* Categoria
* Sottocategoria
* Descrizione \(dal _Nome_ richiesto nella creazione\)
* Unità di misura predefinita
* Note eventuali
* Quantità disponibile

Vengono rese inoltre disponbili alcune altre opzioni estremamente importanti per la gestione interna dell'articolo:

* _Abilita serial number_ permette l'abilitazione della gestione dei numeri seriali per l'articolo
* _Seleziona per rendere attivo l'articolo_ permette, se disabilitato, di impedire l'utilizzo dell'articolo
* _Modifica quantità manualmente_ permette la creazione di un movimento manuale

### Dati di acquisto e vendita

Viene quindi presentata una selezione di campi relativi alle informazioni di acquisto e vendita relative all'articolo, suddivise rispettivamnete nelle sezioni **Acquisto** e **Vendita**.

La componente **Acquisto** permette il completamento delle informazioni di _Prezzo_, _Soglia minima quantità_ \(per il widget **Articoli in esaurimento** nel modulo **Dashboard**\) e _Conto predefinito_. Parallelamente, la sezione **Vendita** possiede i seguenti campi:

* _Prezzo_
* _Iva predefinita_
* _Conto predefinito_
* _Garanzia_ \(in giorni\)
* _Volume_ \(in m^3\)
* _Peso lordo_ \(in KG\)
* _Questo articolo è un servizio_ \(disabilita la modifica della quantità per l'articolo\)

### Componenti

Il raggruppamento **Componenti** permette di gestire gli elementi del modulo **Gestione componenti** \(sotto **MyImpianti**\) collegati all'articolo.

### Listini

L'ultimo raggruppamento di informazioni presenta la previsione di ricaro/sconto relativa ad ogni listino registrato nel modulo **Listini**, permettendo in questo modo il calcolo automatico del prezzo effettivo in base al listino collegato all'anagrafica.

## Opzioni

Nella parte superiore della pagina viene inoltre permessa la visualizzazione di una serie di opzioni dedicate al modulo **Articoli**:

* Stampa dell'inventario
* [Duplicazione dell'articolo](modifica.md#duplica-articolo)

### Duplica articolo

La funzione _Duplica articolo_ permette la creazione di un articolo simile a quello corrente, con quantità, seriali e movimenti reimpostati ai valori predefiniti.

## Paricolarità

L'immagine dell'articolo viene considerata a tutti gli effetti come un upload tradizionale.


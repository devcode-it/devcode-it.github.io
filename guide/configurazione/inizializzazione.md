---
title: Inizializzazione
---

# Inizializzazione

Una volta completata l'installazione del gestionale, ed in alcuni casi a seguito di un aggiornamento, può essere presentata un'ulteriore schermata per l'inizializzazione del software.

![Schermata di inizializzazione](../../.gitbook/assets/info.png)

Attraverso questa funzionalità vengono generalmente completate delle informazioni di base per il funzionamento del software, suddivise secondo tre categorie:

* Amministrazione
* Azienda predefinita
* Impostazioni di base

Nel caso questa schermata si presenti a seguito di un aggiornamento, potrebbe richiedere la compilazione esclusiva di una parte delle informazioni elencate di seguito.

## Amministrazione

La sezione **Amministrazione** permette di configurare le credenziali dell'account di amministrazione predefinito, ed è accessibile solo dopo la prima installazione.

E' in particolare possibile definire:

* Username dell'account
* Password dell'account
* Email collegata

![Gestione dell&apos;amministrazione](../../.gitbook/assets/admin.png)

## Azienda predefinita

La sezione **Azienda predefinita** richiede il completamento delle informazioni relative all'azienda destinata ad utilizzare il gestionale.

In particolare, è possibile definire la _ragione sociale_ e una serie di dati anagrafici di base. E' inoltre possibile caricare il _logo aziendale_, che verrà successivamente implementato nelle stampe del gestionale.

![Creazione iniziale account OpenSTAManager](../../.gitbook/assets/azienda.png)

## Impostazioni di base

Infine, la sezione **Impostazioni di base** prevede la compilazione di alcune opzioni di OpenSTAManager obbligatorie per il funzionamento di diverse componenti, quali per esempio la contabilità e la fatturazione elettronica.

![Impostazioni di base](../../.gitbook/assets/settings.png)

## Salvataggio

Una volta completate correttamente le informazioni richieste dalle sezioni precedenti, è possibile procedere al salvataggio delle stesse e al successivo utilizzo del software cliccando sul pulsante **Configura**.

![Schermata di login](../../.gitbook/assets/login.png)

Sarà possibile accedere fin da subito con le credenziali di amministrazione immesse in precedenza.

